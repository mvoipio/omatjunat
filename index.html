<head>
    <title>Junatietoa Digitrafficista</title>
    <meta charset="utf-8">
    <link rel="stylesheet" href="css/junat.css">
  </head>
  
  <script src="js/skripti.js">
  
  </script>


<h1>Seuraavat 10 Tikkurilasta lähtevää lähijunaa</h1>


<button onclick=" loadJSONRaw()">Raakadata</button>

<button onclick=" loadTrainsWithParse()">Hae junat</button>


<div id="junadata"></div>
 
<h2>Miksi näin vaatimaton?</h2>

<p>Käyttämäni data tulee digitrafficista, ohje on sivulla <a target="_blank" href="https://www.digitraffic.fi/rautatieliikenne/#liikennepaikan-saapuvat-ja-l%C3%A4htev%C3%A4t-junat-lukum%C3%A4%C3%A4r%C3%A4rajoitus">
    Liikennepaikan saapuvat ja lähtevät junat (lukumäärärajoitus)</a> ja käytin JSONin poimimiseen melkein suoraan kolmatta esimerkkiä, vaihdoin vain 
    asemakoodiksi Tikkurilan koodin TKL. Näin jälkikäteen ajatellen <a target="_blank" href="https://www.digitraffic.fi/rautatieliikenne/#reittiperusteinen-haku">reittiperusteinen haku</a>
    välille TKL-HKI olisi voinut olla järkevämpi. Siinä tosin olisi sitten taas ollut se ongelma, että olisi
    jotenkin pitänyt suodattaa kaikki kaukojunat pois, kun ei niihin pääse HSL-lipulla.
</p>

<p>Löin päätäni seinään digitrafficin JSONin kanssa aika monta päivä ennen kuin ymmärsin, miksi mitkään esimerkit ja ohjeet
    eivät toimineet. Kyse ei ollutkaan minusta vaan datan muodosta. Kun ymmärtää, mitä JSONissa
    pitäisi lukea selviää sekin, miksi ei oikein toimi: JSONin sisällöstä puuttuu matriisien nimiä. Se alkaa suoraan näin:</p>
    <img src="img/vr_json.png">

<p>Niin että viittaapa siihen sitten ja sen sisällä oleviin taulukoihin... Ymmärtääkseni koko ongelman alkusyyn jouduin
    itse asiassa palaamaan harjoitukseen 8.2 ja sen malliratkaisuun.
    Vasta kun kävin vertailemassa <a target="_blank" href="https://dummyjson.com/products">Dummyjsonin JSONia</a>
    ja <a target="_blank" href="https://rata.digitraffic.fi/api/v1/live-trains/station/TKL?arrived_trains=0&arriving_trains=10&departed_trains=0&departing_trains=0&include_nonstopping=false&train_categories=Commuter">Digitrafficin JSONia</a>,
    ymmärsin kunnolla, miksi en osaa soveltaa saamiani ja löytämiäni ohjeita jälkimmäiseen.</p>
    
<p>Lopulta löysin
    JavaScript-hilavitkuttimen nimeltä <a href="https://stackoverflow.com/questions/19098797/fastest-way-to-flatten-un-flatten-nested-javascript-objects">Flattener</a>,
    joka tekee jsonista yksitasoisen ja numeroi tarvittaessa nimettömät matriisit. Hetki piti ihmetellä
    sitäkin, miten sen saa toimimaan, mutta siitä selvittiin tunnin pähkäilyllä. Lopputuloksena
    on sitten vähän toisenlainen JavaScript-objekti:
</p>
    <img src="img/vr_json_flattened.PNG">

<p>Tähän rakenteeseen pystyi sitten suhteellisen helposti rakentamaan loopin, jolla saa haettua junien numerot.
    Sen sijaan pidemmälle taitoni eivät riittäneet, kun Tikkurilan tiedot ovat eri junilla eri kohdissa
    litistetyssä tiedostossa ja olisi pitänyt loopin lisäksi ehkä rakentaa jonkinlaisia if-rakenteita
    ("jos se on K-juna ja se lähti Helsingistä, katso Tikkurilan lähtöaika riviltä n.jotakin.jotakin.jotakin").
</p>

<p>Halusin kuitenkin näyttää, että teorian tasolla ymmärrän, miten JSON-tiedostosta saa poimittua
    tietoa ja tehtyä siitä HTML-sivun. Matkan varrella opin mm, että jos viittaaminen olisi onnistunut
    nimillä, olisin voinut käyttää .filteriä Tikkurilan tietojen kaivamiseen listasta. Lopullisen
    määränpään olisi saanut pyytämällä tietyn matriisin viimeistä riviä, tosin se olisi I- ja P-junien
    osalta vähän epäkätevää, kun ne molemmat menevät Helsinkiin, toinen päärataa ja toinen lentokentän kautta.
</p>

<p>Täytyy myös tunnustaa, että ainakin puoli päivää meni sen keksimiseen, mitä ylipäänsä digitrafficilta sain.
    JSONissa on ihan oikein se mitä tilattiinkin eli seuraavat kymmenen Tikkurilaan tulevaa lähijunaa.
    Ne tulevat junanumeron mukaan, ei aikajärjestyksessä, ja listauksessa on ihan <em>kaikki</em> asemat,
    joilla juna käy, sekä saapumis- että lähtöajat näiltä asemilta. Yhden kiemuran aiheutti sekin, että aikaleimat
    ovat UTC-aikaa eli näin kesäaikaan niihin pitää lisätä kolme tuntia ja talviaikaan kaksi tuntia... 
    On kuitenkin ihan mahdollista, että herra Googlella olisi ollut tähän ongelmaan ohjeita, jos niin
    pitkälle olisin koskaan päässyt.
</p>


<h2>Mahdollinen tapa saada lähtöajat Tikkurilasta litatusta objektista</h2>

<p>Junan aikataulun mukainen lähtöaika Tikkurilasta on kohdassa n.timeTableRows.p.scheduledTime, kun
    n.timeTableRows.p.stationShortCode on "TKL" <em>ja</em> n.timeTableRows.p. ja n.timeTableRows.p.type on
    "DEPARTURE". n on 0-9 (koska junia tulee aina kymmenen), mutta p voi olla välillä 0-61.<br/>
    p on kuitenkin samalla linjalla aina sama, koska ne tekevät aina saman määrän saapumisia ja lähtöjä,
    joten tämän voisi ehkä ratkaista niinkin päin, että ensin tarkistaisi junan kirjaimen ja
    sitten määrittäisi p:n arvon if-else if-else -lausekkeella ja vasta sen jälkeen tekisi jonkinlaisen
    loopin tai looppeja. Tähän ei kuitenkaan aika ja taidot riittäneet.
    <br />
    <em>Jos</em> VR:n datassa olisi matriiseilla ja alimatriiseilla kaikilla kunnon nimet, olisi
    tiedon onkiminen sisäkkäisistä matriiseista suhteellisen helppoa ihan pistenotaatiolla. Nyt 
    kompastuin vielä siihenkin, että flatTimes.0.commuterLineID ei toimi, koska siinä on numero (näin luin
    myöhemmin), mutta flatTimes[0.commuterLineID] toimii. Aika monen parametrin testaamista sekin
    kyllä vaati, mutta viiden päivän ähräyksen jälkeen oli hienoa saada ylipäänsä ulos ylipäänsä joku tieto...
</p>

<h2>Loppusanat</h2>

<p>Opin oikeasti matkan varrella aika paljon JSONista ja sen käsittelystä, mutta kun lähdetieto
    ei ollut ihan helpointa, niin lopputuloksessa ei ole paljon näytettävää. Uskon kuitenkin,
    että jos saisin sellaista JSONia kuin DummyJSONilla on tarjolla, saisin varsin vähällä vaivalla
    kirjoitettua siitä kaikenlaisia palveluita. Nyt vain suuret suunnitelmat eivät toteutuneet eikä
    tästä tullut sitä palvelua, jota itselleni haaveilin ihan käyttöön: Että näkisin nopeasti
    esimerkiksi seuraavat Tikkurilasta päärataa Helsinkiin menevät junat. Tietääkseni sellaista
    palvelua ei ole ja se olisi minulle hyvin tarpeellinen. Mutta ehkä joku päivä osaan ratkaista
    tämän ongelman. Tai sitten opettelen käyttämään sitä toista vaihtoehtoa eli GraphQL-rajapintaa,
    mutta sitä ei voinut tämän kurssin puitteissa käyttää.</p>
    
<p>Tiedon tulostaminen html-muotoon ja sivun muotoilu ovat tässä ne helpot asiat, todellinen haaste
    on se, että tiedon ensin saa järkevästi ulos noudetusta listasta. En tarvitse mitään visuaalisesti
    kovin hienoa enkä aio sellaista rakentaa, mutta jos olisin onnistunut tiedon hakemisessa, olisin
    rakentanut jotain vähän hienompaa. Esimerkiksi minulla voisi olla alasvetovalikko, jossa on
    "Tikkurilasta Helsinkiin", "Tikkurilasta Keravalle" (käytän tätä joskus Korsoon ja Keravaan),
    "Helsingistä Tikkurilaan" ja "Pasilasta Tikkurilaan", niin siinähän olisi kaikki meikäläisen
    tarpeet katettuna. Tai vain neljä nappia, se olisi vielä nopeampi käyttää kuin alasvetovalikko.
    Tämä käyttöliittymäsuunnittelu on kuitenkin edessä vasta sitten, kun saan sisään oikeasti
    sellaista dataa kuin haluan.
</p>


<h2>Jälkikirjoitus</h2>

<p>Virallisen jättöpäivän jälkeisellä luennolla katsoimme jQueryä. Täytyy tutkia, löytyykö siitä
    ratkaisu ongelmaan, on aina mahdollista, että sitä kautta saa uusia työkaluja. Jos saisin
    palvelun toimimaan, minulla olisi oikeasti sille käyttöä!
</p>

<p>&nbsp;</p>

<br>

</body>

</html>